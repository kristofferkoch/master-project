Manus:

Jeg har arbeidet med klokkeløst design, siden dette er en interesant
innfallsvinkel på digitalt kretsdesign. Klokkeløse kretser har
interesante egenskaper, som lavt effektforbruk og robusthet i forhold til 
forsinkelser og varierende operasjonsbetingelser som spenning og 
temperatur. De har også lav elektromagnetisk emisjon, som på
vanlige kretser domineres av klokkesignalet og harmonier.

Jeg har i prosjektet studert teorien til det som kreves for å designe
kretser som oppfører seg korrekt uten klokke, og sett på forskjellige
metoder for å spesifisere og implementere disse.

Jeg har også sett på produksjonstesting, og studert litteratur på hvordan
klokkeløse kretser tidligere er blitt gjort testbare.

Som praktisk arbeid har jeg implementert og verifisert en klokkeløs AES
krypteringsmodul i ett spesialisert programmeringsspråk, og oversatt
den til en simulerbar verilog nettliste. Det var, også læringskurven tatt
i betraktning, relativt enkelt å definere en slik relativt kompleks krets
korrekt.

Ytelsen og areal er enda ikke skikkelig målt, men ligger an til å bli
betrakelig verre enn tilsvarende synkrone kretser. Jeg syns derfor at det
er spennende å studere det siste arbeidet som blir gjort med automatisk
optimalisering av slike klokkeløse kretser.  Jeg ønsker også i fremtiden
å måle effektforbruket, og har ikke helt urimelige forhåpninger om at det
her kan vises til gode resultater.

